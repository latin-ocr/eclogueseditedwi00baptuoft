94 BAPTISTAE MANY'UANI

cum lac vociferans ibam venale per urbem.
mansi apud artocopum. sapiens et ad omnia promptus
furta erat et crudum ferro subradere panem.
ipse, ut erat mores urbis doctissimus, ista 160
tradidit affirmans nihil esse nocentius urbe;
se quoque furari didicisse aiebat ab urbe.
Sunt etiam qui parta ab avis patrimonia fundunt
in meretricum usus; quid foedius improbiusque?
dic, ubi moechandi ars, homicidia, seditiones?
nonne inter cives atque intra moenia regnant?
quid reges qui regna hominum per vulnera quaerunt
in mortemque suos adigunt? quid pectora miles
obiciens telis, per mille pericula vadens?
pro stipe dat vitam; nulla est insania maior. 170
gloria praefertur vitae 5 quid gloria? quid laus?
quid fama est? quid honor? voces et opinio vulgi.
omnia longa dies abolet; cum vivere cessas,
omnia sic abeunt, ut lux cum sole recedit.
qui mare sollicitant remis, cum vivere possint
in patria, stulti 5 vento qui credit et undis,
stultus 3 divitiae cui sunt et neglegit uti,
stultus; qui, ut natis cumulet patrimonia, partis
abstinet et genium fraudat, stultissimus, et qui
quae facere ipse potest natis faciunda relinquit. 180
qui numerant stellas et se comprendere fata
posse putant, stulti3 verum dementior istis
naturam quicumque Dei scrutatur et audet
figere in immensam lumen tam debile lucem.
nostra fides melior. civis ratione coaetus
difficile assentit; nudis nos omnia verbis
eredimus et plures faculas accendimus aris.
civibus est infida fides; inquirere numquam
mente sinunt arcana Dei. si numina scire
esset opus, poterant nobis se ostendere3 verum, 190
quando latere volunt, quid vestigare necesse est
quae nos scire negant ipsi qui cuncta gubernant?
nostra etiam pietas pietate potentior urbis.
namque viri qui sacra canunt templisque ministrant
quanta legunt ruri paucis alimenta diebus?
vidi ego quaesitas ex rure in moenia plenis
puppibus inferri (pietas ea rustica) fruges.

