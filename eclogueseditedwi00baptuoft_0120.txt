100 BAPTISTAE MANTUANJ

occupat et nigris mons plurimus imminet undis.
huc tracti in Stygios latices altumque barathrum
praecipites dantur rapidaque voragine mersi
in Styga et aeternas Erebi rapiuntur in umbras.
heu quot pastores istis ambagibus aeti
cum gregibus periere suis! ego sedula semper
monstro iter; hic ad opem vigilo indefessa ferendam.
tolle moras igitur. mortis fuge blanda propinquae
atria: secreti tutam pete littoris oram
qua contra Idalios fluctus mihi tollit in altum
aera Carmelus viridi caput arbore cinctum.
primus hic antiquis patribus spelaea domosque
praebuit arboreas intra nemus ilice densum. >·
ex hoc in vestros deducta cacumine montes
religio venit, sicut de fonte perenni
flumina, et ex uno multi genitore nepotes.
illius in silvis abies ubi plurima surgit,
pinguis ubi piceae sudat liber et terebinthi.
innocuum postquam feliciter egeris aevum.
mox tua mutatis aetas renovabitur annis.
in loca te tollam meliora virentia semper:
immortalis eris divum comes, ire per astra
inter Hamadryades et Oreadas atque Napaeas
flore coronatas caput et redolentibus herbis
fas erit ac super et subter cognoscere caelos.'
Sic effata leves virgo discessit in auras.
tum sua iuravit Pollux mutata repente
pectora et extemplo victum exspirasse furorem
non aliter quam flamma cadet, si ardentibus agris
effluat et totas praeceps Padus evomat undas.
sic abiit crudelis Amor qui saepe pharetram
in iuvenem. dum principiis obstaret amandi.
dum tepet ac timide insanit. consumpserat omnem.
sic igitur Pollux in claustra silentia venit.
A. Sunt quibus aspirent etiam nolentibus ultro.
sunt quibus infensi sine causa et crimine di sint.
G. Quod nos in pecudes, in nos id iuris habent di3
hoc rus scire sat est. sapiant sublimius urbes
sic docuit rediens aliquando ex urbe sacerdos
Iannus et in magno dixit sibi codice lectum.
A. Sol cadit et Baldi vix summa cacumina tangit:

120

130

140

150

