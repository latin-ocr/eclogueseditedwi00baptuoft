l 12 BAPTISTAE MANTUANI

naturae res atque Deo qui dicitur olim
praeposuisse hominem cunctis animantibus unum.
saepe etiam morbosa aestas et pestifer annus
ingruit et passim languens pecus omne per arva 160
sternitur; exstinctae dum balat ad ubera matris,
agnus obit, moritur duro sub pondere taurus.

nec modus est morbo, non est medicina veneno,
sed vicina domus vicino a limine mortem

haurit et assidue sumunt contagia vires.

ista feras raro pestis rapit, utile semper

fert pecus; exstinctas caulas epulantur atroci
dente lupi nostraque ferae iactura opulescunt.

C. Heu, lieu quam praeceps miserum me insania traxit;
credere fallaci gravis est dementia famae. 170
Romuleos colles, Tiberim Romanaque tecta
audieram et studio mens est accensa videndi
ducendique bonis in tot praestantibus aevum.
accessi cum parte gregis, tentoria demens,
totum paene larem cum pastoralibus armis
trans iuga summa tuli, mulctraria, cymbia, aena
et cacabos et quo formatur caseus orbem
fagineum; impensam atque operas amisimus omnes.
quid faciam? quo me vertam? sperata negantur
pabula ; tot casus, tot ubique pericula. cogor 180
in veteres remeare casas et coepta fateri
consiliis egressa malis iterumque per aestus
et montana pati longos per saxa labores.
heu pecus infelix, o laevo sidere pastor
huc avecte. fuit multo praestantius istud
ignorasse solum patrioque in limine tutos
consumpsisse dies, gelidis senuisse sub antris
atque Padi circum ripas Athesisve per agros
aut ubi per virides campos et pascua nota
Mincius it vel qua vitreo natat Abdua cursu 190
consedisse, gregem pavisse salubribus herbis.

F. Te tua credulitas, et me mea fallit in horas.

vidi ego supremae qui prosperitatis habebant
culmina. dum laudata petunt, cecidisse nec umquam
emersisse malis; facit experientia cautos

hi prius explorant et non laudata sequuntur

omnia ,ς laude carent quae sunt meliora. fuerunt

