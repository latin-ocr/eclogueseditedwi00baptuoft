irat.

ECLOGA IX. 1-74

victa sitis, mens aegra manet curaeque supersunt.

F. Ut sedata sitis, sic mens sedabitur aegra.
funde merum, bibe; cardiaco medicina dolori haec.
utitur ad curas isto medicamine Roma.

C. Omne opus atque labor vult intervalla3 quiescat
obba parum, contra muscas impone tabellam.
non madet imbre dies nec habet nox umida rorem
crescere nec duris possunt in cotibus herbae.
importuna fames, labor improbus, aeris ardor
confecere gregem macie 3 vix debile corpus
spiritus aeger agit, vacua cute porrigit ossa
clunis et exilis cava contrahit ilia venter.
hic aries qui fronte lupos cornuque petebat
nunc ove debilior pavidoque fugacior agno est.
haec mihi (sed nimium me ardentia vota ferebant)
omnia divino praedixerat omine cornix.

vix egressus eram limen, curn tristia portans
auguria a dextra venit tegetisque sinistrae
culmine consedit pressoque minaciter ore
vociferans iter auspicio prohibebat aperto.

heu pecus intelirss quod lacte et prole solebas
affluere, in nostris licuit dum pascere campis,
gramina dum quaeris, suci plus perdis eundo
quam referas pastu. simul hic tabescimus ambo.
tu tenui victu, curis ego victus amaris.

F. O nostrae regionis opes, o florida prata,

o campi virides, o pascua laeta feraxque

et numquam sine fruge solum, currentia passim
flumina per villas, rivi per rura, per hortos

hinc pecus, hinc agri pingues; sub sidere Cancri,
cum tritura sonat passim⁷ cum Iulius ardet,

arva virent, textae lento de vimine saepes

poma ferunt, redolent ipsis in vepribus herbae.

C. O nemorum dulces umbrae mollesque susurri,

quos tecum memini gelidis carpsisse sub umbris

turturis ad gemitus, ad hirundinis ac philomenae
carmina, cum primis resonant arbusta cicadis.
aura strepens foliis nemorum veniebat ab Euro
et bacata super tendebat bracchia cornus.

ipse solo recubans pecudes gestire videbam
atque alacres teneris luctari cornibus agnos.

109

40

50

60

70

