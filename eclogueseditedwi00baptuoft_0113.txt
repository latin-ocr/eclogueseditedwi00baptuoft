ECLOGA VJ. 157-238

stultorum est aliud genus immedicabile quoddam,
causidici latratores rabulaeque forenses
nummorum aucupium docti legumque tyranni.

aere patrocinium vendunt3 producere causas

et lites pendere diu vindemia quaedam est.

sunt et equestre genus medici qui tangere venas
non numquam illicitas audent et ponere quaedam
non intellectis temeraria nomina morbis.

his. etsi tenebras palpant, est facta potestas
excruciandi aegros hominesque impune necandi.
qui vero in populis praesunt hominesque gubernant
quo plus iuris habent quantoque licentia maior
insanire solent tanto amplius. o ubi sancti
rectores et iustitiae et pietatis amici

quos patres sero ante focum memorare solebant?
omnia nunc abeunt pessum. spoliata queruntur
templa, gemunt inopes, viduae lacrimantur, et huius
quaenam causa mali? quia stat pro lege libido.

F. Ista tua, o Cornix, excandescentia fines
transit honestatis 3 scelus omnibus obicis omne.
innocuos habitare homines et in urbe memento.

C. Non habitant colubri quaedam Balearibus arva
proxima (non memini nomen) neque noctua Cretam,
nec nemus Egeriae sonipes, nec vir bonus urbem.

F. Vir bonus est animal rarum paucasque per urbes
et per rura locos habet, est rarissima virtus.

C. Insanis, F ulica, insanis 3 tot in urbibus hostes
sunt tibi quot cives. hi nos tondentque pilantque
non habita nostri capitis ratione, coartant
nos ad furta, ipsi mox ad suspendia mittunt.
fas igitur, si quid nostris sese unguibus offert,
radere et insidiis ac nostra indagine captos
deplumare levi tactu sensim et pedepressim.
si videt, excusa 3 si sunt secreta, negato
furta 3 quod occultum est non est iniuria furtum.
quidquid habent noster labor est, industria nostra est.

F. Iam longe egrederis metam rationis et aequi.

C. O Fulica, improbitas urbana coinquinat orbem.
unde tot in terras veniunt aestate procellae,
fulmina, venti, amnes, grando? vidisse recordor
tellurem tremere ac postes et tecta labare,

95

200

210

220

230

