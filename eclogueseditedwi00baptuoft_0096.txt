80 BAPTJSTAE MANTUANI

ista iuventutis levitas rura omnia vexat.

A. Quod nequit ingenium, casus facit. ο stupor, o sors
ingeniosa. o res risu celebranda bimestri!
Ianne, fides servanda ; tibi philomena laborat.
sed quod tarn vafro memoras de virginis astu
rettulit in mentem quae psallere saepe solebat 80
carmina femineis olim de fraudibus Umber.

J. Dic Umbri. dic, si quid habes. meditare parumper
et verba et numeros3 Umbri est memorabile carmen.

A. Est (ut ais) sed non gratis, memorabile carmen.
quas referes grates? et quid mercedis habebo?

J. Accipe: promissis absolvo et spicula reddo.

Α. Dum vado ad ventrem post haec carecta levandum,
lanne, meum tu coge pecus, ne vitibus obsit.

I. O aries, aries, qui tortis cornibus atrum
daemona praesentas, semper vineta subintras. 90
non sapies donec fossa tibi lumina fronte
eruero. non sunt porrecta in iugera centurn
pascua sat, nisi pampineos populeris et agros.

A. Ianne, recordatus redeo, sed plurima forsan
nondum nota tibi referam. cognoverat Umber
omnia quae fas est homini perdiscere, caelos,
sidera, tellurem, ventos, mare, flumina, fontes.
viderat et Rhodopen atque alta Ceraunia et Ossam,
Gallica regna, Ararim, Rhodanum Tiberimque Padumque.
Attica Romanis referebat carmina verbis 100
ore utroque potens et lingua primus utraque.
hunc unum nobis invidit Graecia et ipsi
Arcades et Thracum saltus et Thessala Tempe.
si quid erit quod forte velis tibi notius esse,
Candidus illius semper documenta secutus
non procul hinc, haec ille tenet, nos ille docebit.
sed iarn septiforem flatu experiamur avenam.
ante tamen Nymphae precor ut Libethrides adsint,
praesertim quae plus meminisse Polymnia fertur.

¹ Femineum servile genus, crudele, superbum, 110
lege, modo, ratione caret. confinia recti
neglegit, extremis gaudet, facit omnia voto
praecipiti, vel lenta iacet vel concita currit;
femina semper hiems atque intractabile frigus,
aut Canis ardentes contristat sidere terras.

