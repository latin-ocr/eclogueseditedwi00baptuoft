ς* *Mu-f (³224 ''l-s?

J

“ οι* 557
64 BAPTISTAE MANTUANI

quae, postquam latos altis mugitibus agros
complevit, residens pallenti sola sub umbra
gramina non carpit nec fluminis attrahit undam.
Sed quid circuitu pario tibi taedia longo,
dum sequor ambages et verba et tempora perdo?
summa haec: vitales auras invitus agebam.
quod si forte volens cognoscere singula dicaS,
‘ F auste‚ quis in syrtes Auster te impegerat istas P‘ 40
me mea (verum etenim tibi, Fortunate, fatebor)
me mea Galla suo sic circumvenerat ore
ut captam pedicis circumdat aranea muscam.
namque erat ore rubens et pleno turgida vultu
et, quamvis oculo paene esset inutilis uno,
cum tamen illius faciem mirabar et annos,
dicebam Triviae formam nihil esse Dianae.
For. Ludit Amor sensus, oculos praestringit et aufert
libertatem animi et mira nos fascinat arte;
credo aliquis daemon subiens praecordia flammam 50
concitet et raptam tollat de cardine mentem.
nec deus (ut perhibent) Amor est, sed amaror et error.
Fau. Adde quod optatis nec spes erat ulla potiri,
quamvis illa meo miserata faveret amori
monstraretque suos oculis ac nutibus ignes.
nam, quocumque isset, semper comes aspera: semper
nupta sequebatur soror et durissima mater.
sicque repugnabant votis contraria vota
non secus ac muri catus: ille invadere pernam
nititur, hic rimas oculis observat acutis. 60
For. Qui satur est pleno laudat ieiunia ventre.
et quem nulla premit sitis est sitientibus asper.
Fau. Tempus erat curva segetes incidere falce
et late albebant flaventibus hordea culmis.
affuit (ut mos est) natis comitata duabus
collectura parens quae praeterit hordea messor,
ignorabat enim vel dissimulabat amorem 5
dissimulasse puto, quoniam data munera natae
noverat, exiguum leporem geminasque palumbes.
For. Pauperies inimica bonis est mor1bus3 omne 70
labitur in vitium, culpae scelerumque ministra est.
Fau. Farra legens ibat mea per vestigia virgo
nuda pedem. discincta sinum, spoliata lacertos,

