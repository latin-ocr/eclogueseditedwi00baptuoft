ECLOGA ll. 75-150 71¹

videris hoc pacto ditescere, surgere in altum,
dilatare domum, maioribus horrea acervis
complere his studiis, extendere latius agros,
multiplicare greges, acquirere pascua bobus.
inter tot populos quot habet latissima tellus 120
sunt qui nostra ferant mensis epulanda cruentis
corpora et humanos absumant dentibus artus;
sunt, inquam, quos tanta malis tot vexet Erinys;
’ sed nullum est tam immane genuS, tam barbara nusquam
gens, quae femineos non exsecretur amores.
hinc veniunt rixae, veniunt et iurgia et arma,
saepe etiarn dirae multo cum sanguine mortes:
hinc quoque deletis eversae moenibus urbes.
ipsae etiam leges rubrisque volumina loris
clausa vetant scelus hoc et detestantur amores.’ 130
Ut leges audivit, ad haec respondit Amyntas
(civis enim fuerat puer et versatus in urbe)
‘his monitis prudens et circumspectus haberi
niteris et sensu tetricos anteire Catones.
error hie, haec passim sapiens dementia regnat.
ipse sibi blanditur homo sollersque putari
vult animal3 tamen incautus sibi multa tetendit
retia et in foveam cecidit quam fecerat. ante
liber erat 3 servile iugum sibi condidit ipse 3
pondus id est legum (vidi ipse volumina) quas nec 140
antiqui potuere patres. nec possumus ipsi,
nec servare aetas poterit ventura nepotum.
aspice quam stulta est hominum prudentia: caelum
sperat et esse sibi sedem inter sidera credit 3
forsitan in volucrem moriens transibit et altum
spiritus assumptis tranabit ad aethera pennis.’
Tunc ego: ‘quid latras? legum Deus auctor, et ipsis
non parere sapit magnam nimis impietatem.’
Fau. Grandia de magnis haec sunt certamina rebus.
For. Quid fuerim reris? quamvis pannosus et asper 150
sim modo, tunc animo, tunc vi, tunc ore valebam,
nec mihi sese alius poterat componere pastor.
Fau. Nunc quoque, si rectus vultu gradiare supino,
alter eris Marius3 raso ore videbere Carbo.
F or. Talia respondit sic obiurgatus Amyntas:
‘ facto homini Deus invidit (concessa voluptas

