ECLOGA VII. 34-115

pectus quod totiens quod lumina fletibus implet?
tune trahes crebros gemitus et pallida fies?

cerno oculos, cerno lacrimas, cerno anxia corda
virginis. heu tantum qua dissimulare dolorem
fas erit arte? dolor duplex mea pectora torquet,
illius atque meus. sed fas mihi flere, quod illi
non licet; occultus longe magis aestuat ignis.
incolumem mihi vos, divi, servabitis illam,

ut, quando exsilio repetam mea rura peracto,

fiat amor felix saltem semel ante senectam.’ χῖ

Talia pergebat memorans, voluitque reverti
(tantus amor iuvenem, vis tanta furoris agebat)
sed iam iacta fuga cunctis erat alea nota.
fronde sub Herculea fessus maerore sedebat;
ecce puellari virgo stipata corona
ora, manus, oculos habitumque simillima Nymphae,
et tali affata est puerum sermone dolentem:

‘ Care puer, quo tendis iter? vestigia verte.
nescis, heu nescis quo te via ducat et. audes
ignotis errare locis nihil insidiarum
per campos ratus herbosos, nihil esse pericli.
omnia tuta putas et quod placet utile credis
more iuventutis stolidae.1 collectus in orbem
saepe latet molli coluber sub graminis umbra ;
est facile incautos offendere. parvulus infans
innocuos rutilum digitos extendit in ignem
nec nisi iam laesus vires intellegit ignis.
haec regio intrantes aditu consuevit amoeno
fallere, delicias offert et gaudia 3 verum
ingressis, cum triste nihil superesse putatur,
mille parat laqueos et mille pericula profert.
trames hic, ut collem gressu superaveris illum.
ducit in umbrosam silvam, crudele ferarum
hospitium, loca taetra situ et caligine opaca.
quisquis eo deceptus abit remeare vetatur,
et piceis primum velatur lumina vittis,
deinde per omne nemus, dumeta per aspera tractus
transit in effigiem monstri. dum volvere linguam
atque loqui temptat, mugit 3 dum attollere sese

κ, <

credit, humi graditur quadrupes neque suspicit astra.

ima tenebrosae vallis lacus aequore nigro

99

80

90

χ *4¹ Ἰ

100

110

