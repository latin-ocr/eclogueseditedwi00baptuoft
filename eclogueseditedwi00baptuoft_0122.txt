102 BAPTISTAE MANTUANI

ECLOGA V111, RELIGIO,
DE RUSTICORUM RELIGIONE.

CANDIDUS. ALPHUS.

C. Horrida solstitio tellus sitit, Alphe, reverso;
ad solitos montes, ubi ros in gramine et aestas
mitior, haec armenta monet deducere tempus.
Α. Aerios montes et summa cacumina longe
prospicio, quid sint montes (tibi vera fatebor)
nescio, semper enirn campestria rura lacusque
incolui. montanus ager qua fruge redundat?
C . O rude et illepidum ingenium. prope flumina semper
versatus fulicae in morem limosa per arva,
sunt ubi ranarum, culicum, pulicum cimicumque 10
lustra, inter salices, ulvas viridesque papyros,
irridere audes et nauci pendere montes.
unde fluunt amnes? templis ubi tanta locandis
marmora caeduntur? fulgens ubi nascitur aurum?
quae parit antemnas tellus? medicamen ab herbis,
dic, quibus est nisi montanis? de vertice Baldi
saepe melampodion legi, medicina capellis
nulla magis praesens. quondam Valsasinus Aegon
tradidit hoc, dum vere sues castraret et agnos;
tradidit et dixit, ‘ solus medicamen habet0.’ 20
dic, ubi castaneae plures? ubi copia maior
glandis? in excelsis fontes et pascua vidi
montibus, artocreas et pingue polenta comedi.
sunt populi fortes illic. robusta iuventus
lata pedes, callosa umeros, nervosa lacertos,
hispida, dura manus, moli indefessa ferendae
vallibus ex illis, onera ut navalia curet,
confluit huc. nullum est hominum genus aptius urbi,
sive velis castrare pecus, seu scindere fagos
sive fimum ferri e stabulis, haurire cloacas 30
latrinasque curare viamque aperire coactis
sordibus et scalis puteos descendere in altos;
ingenio callent et duro robore pollent.

