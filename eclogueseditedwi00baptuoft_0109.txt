ECLOGA VJ. 1-74 91

vulgus adorabit, me plebs, me consulet omnis
turba, magistratus etiam populusque patresque.
F. Ο Cornix, Cornix, non est Fortuna sed ipse
quo sapiunt homines animus. Fortuna potentem
non facit, immo Deus 3 causam recitabat Amyntas.
C. Est Fortuna Deus. sed quid recitarit Amyntas
dic, precor ; in causis erat ingeniosus et acer. 40
ante tamen paulum pecus et praesepia vise.
vade, redi 3 calor est post frigora dulcior 3 ito.
F. Attingit nix alta genu, vix tecta resistunt
tanto oneri, sublimis apex in vertice furni
pyramidem fecit metaque assurgit acuta.
C. Da pecori cordum stipulisque foramina claude.
si paries hiat, et rediens laetamine muni
limina 3 nulla gregi gravior quam frigora pestis
iamne ades? oh quaenam haec solito properantia maior?
F. Sollicitum me reddit hiems3 in frigore et igni 50
maxima strenuitas: faeno recubare calenti
abscondique cavo accubitu post frigora dulce est.
C. Incipe, et enarra discrimina ruris et urbis.
F. Hoc igitur tantum ruris discrimen et urbis
taliter exortum noster recitabat Amyntas.
Principio rerum primaque ab origine mundi
cum muliere marem sociali foedere iungens
caeli Opifex (sic namque Deum appellabat Amyntas3
nomen adhuc teneo) natos producere iussit
atque modum docuit fieri quo pignora possent. 60
accinxere operi, mandata fideliter implent3
sicque utinam de pomi esu servata fuissent.
femina fit mater, puerum parit atque puellam,
atque puerperio simili fecunda quotannis
auxit in immensum generis primordia nostri.
post tria lustra Deus rediit. dum pignora pectit
femina prospiciens venientem a limine vidit.
Adam aberat, securus oves pascebat3 adulter
nullus adhuc suspectus erat 3 sed multiplicatis
conubiis fraudata fides, sine cornibus hirci 70
facti, et zelotypo coniunx suspecta marito.
nam quae quisque facit fieri sibi furta veretur.

indicium rata tot natos abscondere quosdam

