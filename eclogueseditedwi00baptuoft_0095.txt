ECLOGA IV. 1-74

quaesitum interea nidos nemus omne pererrat.
corda subit virgo, dilecta recogitat ora,

ora, sinus et quae fari pudor 3 omnia volvit.

lux fugit interea 3 capri redit immemor. alta
nocte recordatus surgit, pavidusque per umbras
dum graditur, ruit in foveam quae fronde saligna
captandis obducta feris et stramine sicco

instar erat putei fundo irremeabilis alto.

est caper in vinclis, puer est in carcere, pastor
nullus oves curat. iam tertia luxerat hora 3
miror, oves resero ac numero caprumque requirens
obstupeo ; puerum clamo, magalia lustro.

vera loquar: magicis ne forte liquoribus unctus
extimui ascenso migrasset in aera capro.

namque striges tali fama est ope nocte vagantes
ad quaedam longinqua procul convivia ferri.
attonitus tandem pecudes ad pascua duco.
dumque pedum meditans subeo nemus, ecce per umbras,
ecce procul caper in dumis strepit atque reluctans
cornibus adversis contra sua vincula pugnat.
terruit incautum subito feralis imago

et nil tale ratum 3 firmato pectore tandem

nosco animal subiensque rubos seco vincula runca.
sero domum rediens video per pascua longe
turbam exsultantem risu iuveniliter alto.

ut prope constitimus meque agnovere, salutant

et ‘ tuus ecce,’ aiunt, ‘puer hic, o Ianne, luporum
erutus e foveis. dum nocte perambulat agro&
incidit in casses.’ et sic inventus uterque,

et caper et pastor. caper haec incommoda passus
languet adhuc3 puer imprudens insanior hirco est.
virgo superbivit mox, ut se audivit amari,

et pueri simulans curam ignorare pudorem

fingit, ut ad formam faciat pudor. ora sinumque
ornat et in terram versis incedit ocellis

callida 3 vulpina rem simplicitate gubernat.

haec studia, hi casses, haec sunt mulieribus arma.
ille sua sperans Galatea aliquando potiri
contempta mercede suos sectatur amores.
propterea plaustro, stiva bobusque relictis

ad pastoris opus redeo3 subiecta furori

79

40

50

60

