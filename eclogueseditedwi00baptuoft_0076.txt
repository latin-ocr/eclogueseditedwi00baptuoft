66 BAPTISTAE MANTUANJ

fert domita cervice iugum, fert verbera tergo
dulcia, fert stimulos, trahit et bovis instar aratrum.
Fau. Tu quoque, ut hinc video, non es ignarus amorum.
For. Id commune malum, semel insanivimus omnes.
Fau. Hoc animi tam triste bonum, tam dulce venenum,
cottidie crudele magis crescebat in horas, 120
ut calor, in nonam dum lux attollitur horam.
pallebam attonito similis, lymphaticus, amens,
immemor, insomnis. nec erat res ardua morbi
nosse genus ; frons est animi mutabilis index.
ut pater advertit, mitem se praebuit ultra
consuetum, quod et ipse suos expertus amorum
sciret onus, blandoque loquens humaniter ore
‘dic ’, inquit, ‘dic‚ Fauste„ quid hoc quod pectore volvis?
infelix puer, haec facies testatur amorem.
dic mihi3 ne pudeat curas aperire parenti.' 130
For. Sit licet in natos facies austera parentum,
aequa tamen semper mens est, et amica voluntas.
Fau. Ut facilem pater affectum prae se tulit, ultro
rem confessus opem petii. promisit 3 et ante
quam brumale gelu Borealibus arva pruinis
spargeret, agnati unanimes cum patre puellam
despondere mihi. nec adhuc sine testibus illi
congrediebar; eram medio sitibundus in amne
Tantalus. o quotiens misso cum bobus aratro,
ut vacuis aliquando esset sola aedibus, ibam! 140
omnia causabar, stivam, dentale iugumque,
lora iugi. rullam: deerant quaecumque, petebam
e soceri lare. sola tamen deerat mihi virgo.
non deeram mihi3 piscator, venator et auceps
factus eram, et sollers studia intermissa resumpsi.
quidquid erat praedae, quidquid fortuna tulisset,
ad soceros ibat; gener officiosus habebar.
nocte semel media subeuntem limina furtim
(sic etenim pactus fueram curn virgine) furem
esse rati invasere canes3 ego protinus altam 150
transiliens saepem vix ora latrantia fugi.
His tandem studiis hiemem transegimus illam.
ver rediit. iam silva viret. iam vinea frondet.
iam spicata Ceres, iam cogitat hordea messor.
splendidulis iam nocte volant lampyrides alis ¹3

