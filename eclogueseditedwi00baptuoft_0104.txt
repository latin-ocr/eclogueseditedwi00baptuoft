86 BAPTJSTAE MANTUANI

reddit et exstinctis lucri spem viribus aufert.
mox erit utendum partiS, modo quaerere tempus.
en formica, brevis sed provida bestia, condit
in brumam nova farra cavis aestate latebris,
neve renascantur fruges secat ore sepultas.
S. Scire genethliacos fatalia sidera dicunt.
hi sub Mercurio vates et sub Iove reges 40
magnatesque locant ; istis dat Iuppiter aurum
atque magistratus, dat Maiae filius illis
ingenium. linguam, citharas et carminis artem.
haec tua sors, quid quaeris opes? Deus omnia in omnes
dividit, ut melius nobis videt esse futurum.
sorte tua contentus abi, sine cetera nobis.
C. Sunt tibi divitiae, mihi carmina3 quid petis ergo
carmen et invadis partes, Silvane, alienas?
S. Non tibi surripio carmen nec Apollinis arma,
sed dare dulcisonis aures concentibus opto. 50
C. Si gaudere meis igitur concentibus optas,
nos gaudere tuis opibus, Silvane, decorum est.
S. Ille meis opibus gaudet qui diligit3 odit
invidus atque animo bona fert aliena molesto.
C. Sic quoque tu nostris absens gaudere Camenis
sat potes3 haec artis sat sint tibi gaudia nostrae.
carmina sunt auris convivia, caseus oris 3
si cupis auditu, fac nos gaudere palato.
hoc amor, hoc pietas. hoc vult Deus; omnia non' dat
omnibus, ut nemo sibi sit satis indigeatque 60
alter ope alterius, quae res coniungit in unum
omne genuS, Gallos, Mauros, Italos et Iberos.
sidera iungamus: facito mihi Iuppiter adsit,
et tibi Mercurius noster dabit omnia faxo,
pilleolum, virgam, citharas, nodum Herculis, alas.
S. Vana supervacuis inculcas plurima verbis.
C. Vana inquis quae damna tuis inferre videntur
divitiis. si vis nostras audire Camenas,
erue sopitam de sollicitudine mentem,
vult hilares animos tranquillaque pectora carmen. 70
torpeo, ut esuriem patiens et frigora milvus,
iamdudum squarrosa cutis, situs occupat ora,‘
nec pecus in stabulis, nec in agro farra, nec aurum
in loculis3 et vis positis me vivere curis?

