ECLOGA ΠΗ. 1-74

sed quid opus multis? subeunt opus omne: popinis
inservire, focos lignis cumulare veruque

artifici versare manu, dare libera fumo

spiramenta, boum ventres ad flumina ferre,

verrere humum immundam scopis doctissima gens est;

quodque magis miror, semper sub pondere currunt.
cotibus in duris oriuntur et ardua vivunt
per iuga 3 cum capreis habitant spelaea ferarum.
adde quod in caelum brevis est e montibus altis
transitus; erectum caput usque ad nubila tollunt.
nubila transcendunt aliqui, puto sidera tangant.
esse locum memorant, ubi surgit ab aequore Titan,
qui (nisi dedidici) contingit vertice lunam,
et vixisse illic hominem, sed postea abactum
improbitate gulae, quod scilicet omnia poma
manderet et magno servaret nulla Tonanti.
hinc divi sanctique patres in montibus altis
delegere domos tacitas; Carthusia testis,
Carmelus Garganus, Athos, Laureta, Laverna
et Sina et Soractis apex Umbrosaque Vallis
et iuga Nursini fato senis incluta et altis
abietibus turrita caput Camaldula sanctum.
cetera praetereo, nec enim sermonibus istis
omnia complecti statuo. montana frequentant
culmina caelicolae, sed anas et mergus et anser,
ibis, onocrotalus, milvi fulicaeque paludes.

Α. Inter montanae tantos regionis honores
cur de messe nihil, nihil est de palmite dictum?
haec tamen humanae duo sustentacula vitae
maxima. monticolae veniunt e rupibus ad nos
hordea mercatum torvi, fuligine tincti,
saetosi, macie affecti, laceri ac situosi3
indigenae ostendunt quae sit natura locorum.
sed quod montanis de religionibus inquis
rettulit in mentem quae de Polluce feruntur.
quae dea, si nosti, visa est, quae, Candide, Nympha?
dic, age, nam coeptum certamen inutile nobis3
utilior sermo de religione tenendus.

C. Galbula qui solitus pecudes in pascua tecum
ducere te satis hoc potuit docuisse quod optas,

A. Plura quidem Polluce super narrata. sed ipsam

103

40

50

60

70

