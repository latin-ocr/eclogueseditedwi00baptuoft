08 BAPTJSTAE MANTUANJ

caelestes animi Christo ad praesepia nato

in caulis cecinere Deum pastoribus ortum.

et nova divini partus miracula docti

pastores primi natum videre Tonantem,

et sua pastores infans Regnator Olympi

ante magos regesque dedit cunabula scire.

se quoque pastorem Deus appellavit, ovesque

mitibus ingeniis homines et mentibus aequis.

et. ne vana putes haec somnia, nuper ab urbe

rus veniens picto perlegi haec omnia templo.

sunt pecudes pictae, parvi sub matribus agni

in tellure cubant. ingens equitatus ab alto

monte venit, radiant auro diademata divum

et suspensa tenent vaga lumina praetereuntum.

non igitur mirum noster si numina Pollux

vidit3 amant villas et oves et ovilia divi.

simplicibus praesens Deus est, offenditur astu.
A. Vera refers. pecori sic sint innoxia nostro

pascua. vidi asinum, vidi praesepe bovemque.

iam memini turbae venientis, et ora videre

Indica iam videor regum sua dona ferentum.

unum oro. quaenam Polluci occurrit imago?

Galbula, si nosti, ne sit labor omnia fari. ’

G. Et novi et memorare libet; res digna relatu,

res digna auditu, pia, sancta, imitabile facturn.
Durus et immitis pater atque superba noverca
Pollucem graviore iugo pressere iuventae
tempore cum dulces animos nova suggerit aetas:
et cum iam invalidae longo sub pondere vires
deficerent nullaque odium mansuesceret arte.
constituit temptare fugam. res una volentem
ire diu tenuit: nimis impatienter amabat;
error enim communis amor iuvenilibus annis.
res est fortis amor. violentia fortior; ivit.
et tales abiens (mihi namque solebat amores
enarrare suos) maesto dedit ore querellas:
⁴ Ο virgo. lacrimaene tuis solventur ocellis
cum te tam caro cernes ab amante relictam?
ullane discessu duces suspiria nostro?
tune mei crudelis eris sorte immemor umquam?
usqueadeone tuum poterit frigescere pectus,

40

50

60

70

