118 BAI’TISTAE MANTUANI

fingis inauditos et vis novus auctor haberi.

Βα. Cura viris gravibus rerum solet esse suarum ς
propterea, Myrmix, nimis a gravitate recedis.
haec novitas non est novitas, sed vera vetustas.
religio et pietas patrum instaurata resurgit 160
quam tua corrupit levitas et nota tuorum
segnities. igitur si quis labentia tecta
erigat et sterilem qui mansuefecerit agrum
iudice te damnandus erit? non ponitur arbor
altera, sed veteri inseritur bona virgula trunco;
segne prius lignum nostro fit fertile cultu.

M. Quamvis pingue tuo pecori sit gramen et unda
defaecata, tamen multae cum-matribus agnae
interiere ; lupi et pastae meminere volucres.

Ba. Hae (fateor) quae dira tuae contagia pestis 170
accepere. etiam procul aspicientibus obsunt3
tantum virus inest, vestri vis tanta veneni.
propterea magis atque magis discedere semper
est animus. patitur pecus haec incommoda nostrum
sola, quod in vastam nondum discessit eremum
nec satis a vobis procul in deserta recessit.

M. Batrache, de gregibus mentiris plurima nostris.
certe alienarum tibi cura superflua rerum,
et temere assumis partes censoris iniqui.
cur mihi qui pasco cuium pecus ista tueri 180
non licuit? solisne domus mea cognita vobis?

Ba. Aethiopes una quoniam nigredine sordent,
ille color nulli vitio datur; omnibus idem
vultus et alterius si quis reprenderet ora,
et sua damnaret. pecori pecorisque magistris
faex eadem, scabies eadem, cutis et color idem.

Be. Parcite ; iam satis est lis intellecta diesque
inclinata cadit, iam ppst iuga summa ruit sol.
audite, o magni generis longaeva propago
lite super vestra quae sit sententia nostra. 190

M. Batrache, me audaci totiens sermone lacessis.

Ba. Non ego, sed non aequa magis te causa lacessit
iudiciumque timet sibi mens male conscia iustum.

C. Quando inimicitias tempus deponere, rursum
vestra novas lites vecordia suscitat. ergo
perpetuis haec rixa odiis aeterna manebit?

