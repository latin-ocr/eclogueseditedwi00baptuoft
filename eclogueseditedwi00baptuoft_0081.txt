ECLOGA Η. 1-74 69

Pauper et infesto sub sidere natus Amyntas
sex vitulos totidemque pares aetate iuvencas
armentique patrem ducens in pascua taurum
venerat—ad Coitum, nitidis ubi Mincius undis
alluit herbosos fugiens perniciter agros.
*QX nova propter aquas pinnatis ardua muris ,
est Coitus, campo moles fundata palustri. 40
hic igitur recubans vitrei prope fluminis undam,
vitis ubi amplectens longis dumeta lacertis
in vada curvata ripae supereminet umbra,
piscibus insidias tendebat harundine et hamo. ³ ·,--
messis erat: solis rapidi violentia campos
sciderat arentes, finem philomena canendi
fecerat, et neque lux, passim morientibus herbis,
pascere oves poterat neque nox umore cicadas.
dumque incumbit aquis studioque intendit inani,
taurus (ut auditum est) primum vexatus ab oestro, 50
mox canibus, demum furaci a milite silvis 3 w»
abditus ex toto confestim evanuit agro.
Quod puer ut novit, tumulum conscendit et alta
voce bovem clamans longo rura omnia visu
prospicit. ut frustra niti se comperit, arcum
corripit et pharetram sequiturque per invia taurum.
illum per caulas et per stabula omnia quaerens
per colles, Benace, tu05‚ per consita olivis
iugera, per virides ficis et vitibus agros,
venerat ad sublime iugum quod sulphuris arcem 60
sustinet· et longis aperit prospectibus illinc
Benacum, hinc campos longe lateque patentes.
lux ea sacra fuit Petro: frondente sub ulmo
mixta erat ex omni pubes post prandia vico
ducebatque leves buxo resonante choreas.
Fau. Rustica gens, nulla genus arte domabile, semper
irrequietum animal, gaudet sudore. peracto
mane sacro festa (quando omnibus otia) luce
ipsa oti ac famis impatiens epulatur et implet
ingluviem. audito properat tibicine ad ulmum ; 70
hic furit, hic saltu fertur bovis instar ad auras.
quam rastris versare nefas et vomere terram
calcibus obduris et inerti mole fatigat
ac ferit, et tota Baccho facit orgia luce

